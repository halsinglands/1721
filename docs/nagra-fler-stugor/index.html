<!doctype html><html lang="sv"><head><meta charset="utf-8"><meta name="viewport" content="width=device-width,initial-scale=1"><title>Några fler stugor</title><link rel="stylesheet" href="../bundle.css"></head><body><div class="main"><h1>Några fler stugor</h1><p>Härnösands stuga förblev obränd för att kunna fungera som kokhus för de ryska soldaterna, när staden brändes 1721. De ryska härjningarna sträckte sig längs hela Norrlands&shy;kusten, ända upp till och med Piteå.</p><p>Röklands&shy;gården från Alnön utanför Sundsvall blev kvar, där bodde nämligen en skröplig gammal gumma som inte orkade fly så hon lockade soldaterna med en underbar gröt. Oemot&shy;ståndlig. Mätta och belåtna lät de både gumma och hus vara. Och på bruket Långvind i Enånger revs 1942 en stuga som kallas Rysstugan. Även där handlade det om mat till ryska soldater. Med känt resultat. Den sydlig&shy;aste rysstugan återfinns i Stockholms södra skärgård.</p><p>Rysstugans berättelser är ett slags vandrings&shy;sägner. En mer eller mindre fantasi&shy;rik berättelse om en historisk händelse som kan ha ägt rum eller är helt påhittad. Kanske har berätt&shy;elserna uppstått eftersom ett ögonvittne, prosten Broman i Hudiksvall, beskrev att en fiskare&shy;änkas lilla stuga ”norr på udden” klarade sig från branden 1721. Den stugan stod innanför stads&shy;gränsen. Berättelserna har koncentrerats till en enda, befintlig stuga. Möjligen under inflytande av 1800-talets nationella och romantiserade syn på historiska händelser.</p><p>Stugans berättelser är vid det här laget också historia, och kanske lika gamla som timret.</p></div></body></html>