<!doctype html><html lang="sv"><head><meta charset="utf-8"><meta name="viewport" content="width=device-width,initial-scale=1"><title>Alla berättelser</title><link rel="stylesheet" href="../bundle.css"></head><body><div class="main"><h1>Alla berättelser</h1><p>Berättelserna skiljer sig åt, men alla innehåller mat, kärlek och ibland alkohol, klassiska ingredienser. I den ena ska en rysk kapten ha förälskat sig i den vackra flickan Anna, som bodde här med sin mor, fiskaränkan Strand. Kärleken var stark, så stark att stugan fick stå kvar.</p><p>I en annan version skonas den eftersom ryssarna bjöds på gott öl av Finn-Henrik och hans fru, som bodde här. Öl i så stora mängder att mordbrännandet kom av sig. Dessutom sägs det att stadens borgare gömt en hel silverskatt under stuggolvet. Vilken förstås också klarade sig.</p></div></body></html>