<!doctype html><html lang="sv"><head><meta charset="utf-8"><meta name="viewport" content="width=device-width,initial-scale=1"><title>Rysstugan – med och utan ryssar</title><link rel="stylesheet" href="../bundle.css"></head><body><div class="main"><h1>Rysstugan – med och utan ryssar</h1><p>Stugans timmer är alltså gammalt, men vi vet inte när stugan uppfördes. Timret är ganska slarvigt lagt, det kan tyda på återbruk. Det var mycket vanligt att timringar flyttades och på så sätt åter&shy;användes. Stugan har ett enda rum om drygt 10m2 och interiören har typiska 1800-talsdrag: tapet&shy;lager, rester av schablon&shy;målning, målad spänn&shy;papp, pärl&shy;spont.</p><p>Timret har varit rödfärgat, men är nu fodrat med gul&shy;målad lock&shy;panel. Fönstren har bly&shy;spröjs och spets&shy;bågar. Sådana inslag brukar kallas historiserande, de har troligen till&shy;kommit på 1800-talet och gjorde att stugan passade bättre till övriga byggnader på Helenedal, fabrikör Edvard Frisks sommar&shy;nöje.</p><p>1721 låg Djupe långt utanför stads&shy;gränsen, stugan stod i så fall på skogs&shy;mark under byn Östanbräck.</p><p>Det finns inga som helst bevis för att den hade något att göra med berätt&shy;elserna om de ryska härjningarna.</p><p>Stugan flyttades 1987 från en plats bakom Ica-Träffpunkten till nuvarande plats. Den donerades till Hälsinglands forn&shy;minnes&shy;sällskap 1946 av Gustan och Oscar Hellegren.</p></div></body></html>